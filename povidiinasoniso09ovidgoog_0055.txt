ns r. ovrmo usseris. m

exsculpere, sed deceptum Protacium, credibile. Supersunt
Metamorphoseon libri xv, non illo quidem stylo sublimi
Epico, sed tamen decoro, arguto, numeroso exarati, et hoc
ipso, ut ceteroe virtutes praetereantur, ingeniosissimi, quod
miro artificio omnes propemodum veterum fabulas ab initio
orbis, ad sua usque tempora perpetua serie, et velut catena
quadam amabili, connectant. Heroides et Amorum libri
purissimae, dictionis sunt, sed impuri plerumque sensus,
quibus sive J uliam Augusti filiam amoribus suis implicuerit,
qued creditum Sid. Apollinari, sive urbem lascivo scripto
corruperit, sive denique Augusti incesto oculos conscele-
rarit, quo ipse 1. 111. Trist. videtur inclinare, certe in exilium
missus Tomis consenuit. ln qua calamitate uon tantun.-
Geiice· poetari didicit, sed et Ponticis suis Tristiumque
libris Augusti misericordiam non destitit evocare, quan-
quam incassum. Credantur haec exulis scripta humiliora
esse ceteris ejus operibus, ut inter barbaros et miseriam
nata, at sane quantum iis detractum majestatiS, tantum ex
ingenio additum varietatis et pulchritudinis. Neque enim
ingenium in exilio ipsi excidisse, satis docuerunt mordaces
in Ibim dirae, tot exemplis ex cana antiquitate petitis
aculeatae, ut mirum sit, homiui, instructissima etiam Bibli-
otheca viventi, tantum suppetere posse apparatum, quantum
ipsi· extra pluteos suggessit memoria. Plura scripsisse
Ovidium constat, de quibus Lil. Gyraldus Vossiusque3 sed
Philomelam, Panegyricum ad Pisonem, Pulicem, et de
medicamine faciei non esse Ovidianos fretus, consentiunt
eruditi, ut nec omnes Heroidum Epistolas. Inter editiones
operum ejus nulla castigatior est Nic. Heinsii, quam et
postea secutus est Burchardus Cnippingius3 laudatur
et Ovidius Vas-iorum. In optimis Nasonis versibus ille
est,
Finemque potentia coeli
Non habet, et quicquid superi voluere, peractum est.

Creditur obiisse Tomis anno U. C. noouxx. hoc est Christi
xvir. monstraturque ad urbem Kioviam ejus sepulchrum,

si verus Brietius.

